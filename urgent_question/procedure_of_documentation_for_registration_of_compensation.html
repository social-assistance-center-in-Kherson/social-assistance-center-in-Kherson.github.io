<!DOCTYPE html>
<html lang="uk">
<head>
  <link rel="shortcut icon" href="../images/emblem.jpg" type="emblem.jpg"/>
  <meta charset="UTF-8">
  <meta name="viewport" content="width=device-width, initial-scale=1.0">
  <link rel="stylesheet" href="../styles/style.css">
  <script src="../scripts/script.js"></script>
  <title>Центр надання безоплатної юридичної та соціальної допомоги  в громадах міста Херсона та Херсонської області</title>
  
  <meta name="description" content="">
  <meta name="keywords" content="">
  <meta name="robots" content="index, follow">
  <link rel="canonical" href="https://social-assistance-center-in-kherson.github.io/">
  <meta property="og:title" content="Центр надання безоплатної юридичної та соціальної допомоги в громадах міста Херсона та Херсонської області">
  <meta property="og:description" content="Отримайте безоплатну юридичну та соціальну допомогу в Херсоні та Херсонській області. Консультації, допомога постраждалим від війни.">
  <meta property="og:image" content="images/title.jpg">
  <meta property="og:url" content="https://social-assistance-center-in-kherson.github.io/">
  <meta property="og:type" content="website">
</head>
<body>
  <container>
    <header>
      <div class="image-container">
        <img src="../images/companies.jpg" alt="companies" class="companies">
      </div>
      <nav>
        <div class="hamburger" onclick="toggleMenu()">
          <div></div><div></div><div></div>
        </div>
        <ul class="navigation-menu">
          <li><a href="../.">Головна</a></li>
            <li><a href="../we_will_help.html">Ми допоможемо</a></li>
            <li><a href="../urgent_question.html" id="urgent_question">Нагальне питання</a></li>
        </ul>
      </nav>
    </header>
    <main><i>
      <h1>Порядок документування пошкодження/знищення житла для оформлення компенсації</h1>
      <hr>
      <p>Незалежно від встановленої процедури відшкодування завданої шкоди або компенсації, важливо зафіксувати факт знищення або пошкодження майна.</p>
      <p>Доказами пошкодження або знищення майна можуть слугувати:</p>
      <ul>
        <li>акт про пожежу ДСНС</li>
        <li>витяг з Єдиного реєстру досудових розслідувань</li>
        <li>інформаційне повідомлення до Реєстру пошкодженого та знищеного майна</li>
        <li>звіт про оцінку збитків</li>
        <li>письмові пояснення свідків подій</li>
        <li>акт обстеження нерухомого майна</li>
        <li>фото-, відео зйомка об’єктів до та після подій</li>
        <li>будь-які відомості в ЗМІ, офіційних ресурсах</li>
      </ul>
      <h2>Порядок збору доказів, документів та іншої інформації, яка у подальшому стане основою для отримання виплат або іншого відшкодування</h2>
      <hr>
      <h3>Звернення до Державної служби з надзвичайних ситуацій (ДСНС).</h3>
      <p><a target="_blank" rel="nofollow" rel="nofollow" href="https://zakon.rada.gov.ua/laws/show/2030-2003-%D0%BF#n14">Постановою Кабінету Міністрів України від 26.12.2003 р. № 2030 затверджено "Порядок обліку пожеж та їх наслідків"</a>, згідно з яким обліку підлягають всі пожежі незалежно від місця їх виникнення та наслідків.</p>
      <p>Порядок встановлює загальні вимоги до ведення обліку пожеж та їх наслідків, у тому числі спричинених воєнними (бойовими) діями та/або терористичними актами (далі - облік пожеж), і є обов’язковим для центральних органів виконавчої влади, Ради міністрів Автономної Республіки Крим, місцевих державних адміністрацій, органів місцевого самоврядування, суб’єктів господарювання та інших юридичних осіб.</p>
      <p>ДСНС здійснюється єдиний облік пожеж з метою проведення аналізу причин та умов виникнення пожеж, визначення витрат на їх гасіння, оцінки стану пожежної безпеки населених пунктів та об’єктів, прогнозування ситуації та розроблення превентивних заходів для недопущення пожеж та загибелі чи травмування людей, запобігання знищенню матеріальних цінностей (майна) та захисту від пожеж довкілля, створення умов для їх гасіння.</p>
      <p>Документом, який засвідчує факт пожежі, є акт, що підписується комісією, до складу якої входить не менш як три особи, у тому числі представник територіального органу ДСНС, представник адміністрації (власник) об’єкта, потерпілий.</p>
      <p>Відповідно до <a target="_blank" rel="nofollow" href="https://zakon.rada.gov.ua/laws/show/z0829-17#Text">наказу Міністерства внутрішніх справ України від 14.06.2017 № 503 «Про затвердження форми звітності № 1-ППО (місячна) «Звіт про пожежі та їх наслідки» та форми акта про пожежу»</a> було затверджено форму акта про пожежу.</p>
      <p>У зазначеній формі акта передбачено відображення, крім іншого, таких відомостей:</p>
      <ul>
        <li>час виявлення пожежі</li>
        <li>місце виникнення пожежі</li>
        <li>детальний опис знищеного, пошкодженого пожежею</li>
        <li>встановлений чи орієнтовний розмір прямих, побічних збитків від пожежі</li>
        <li>встановлена чи ймовірна причина пожежі та інші відомості</li>
      </ul>
      <p>Складений представниками ДСНС примірник акта є одним із вагомих доказів знищення чи пошкодження майна.</p>

      <h3>Звернення до місцевої адміністрації, відповідного органу місцевого самоврядування із заявою про складання акту обстеження житла.</h3>
      <p>Виконавчі органи сільських, селищних, міських рад здійснюють  організацію, координацію та виконання невідкладних робіт та є уповноваженими органами відповідно до Порядку виконання невідкладних робіт щодо ліквідації наслідків збройної агресії Російської Федерації, пов’язаних із пошкодженням будівель та споруд, затвердженого постановою Кабінету Міністрів України від 19.04.2022 року № 473. У разі відсутності таких виконавчих органів уповноваженим органом виступають військові адміністрації.</p>
      <p>За результатами комісійного обстеження складається акт обстеження об’єкту, пошкодженого внаслідок військових дій, спричинених збройною агресією Російської Федерації (далі - акт комісійного обстеження), у якому зазначається:</p>
      <ul>
        <li>місце його складання, дату, час</li>
        <li>повні відомості про всіх присутніх осіб (П.І.Б., паспортні дані, місце реєстрації, місце фактичного проживання, номери телефону, інші наявні засоби зв’язку)</li>
        <li>про застосування при складанні акта технічних засобів фіксації (фото-, відеозйомки)</li>
        <li>повні та детальні відомості про стан знищеного/пошкодженого майна</li>
        <li>перелік пошкодженого/знищеного майна; повні відомості про свідків</li>
      </ul>
      <p>У випадку зазначення в акті про свідків події необхідно зафіксувати повні відомості про таких осіб (П.І.Б., паспортні дані, місце реєстрації, місце фактичного проживання, контактні номери телефонів, всі інші наявні засоби зв’язку). Такі відомості будуть необхідні, коли надалі виникне необхідність допитати вказаних осіб як свідків.</p>
      <p>За наявності технічної можливості бажано при складанні акта використовувати технічні засоби фіксації (фото-, відеозйомка). За допомогою фото, відео можливо більш детально зафіксувати стан майна після пошкодження, знищення. Якщо технічний засіб дозволяє відобразити, геолокацію об’єкта, дату, час відео-, фотозапису, необхідно використовувати таку функцію.</p>
      <p>Фото-, відеозапис у жодному разі не потрібно обробляти, зберігати його необхідно в оригінальному, первинному вигляді.</p>
      <p>У випадку відсутності можливості скласти акт із залученням місцевої адміністрації, можливий варіант складання аналогічного акта із залученням представників ОСББ, ЖЕКУ, комісійно із сусідами.</p>
      <p>За наявності свідків події необхідно відібрати у них власноручно написану заяву, в якій будуть відображені повні відомості про свідка (П.І.Б., адреса проживання, всі наявні засоби зв’язку) з детальним викладенням обставин події, безпосереднім свідком яких стала особа.</p>
      <h3>Повідомлення зі ЗМІ</h3>
      <p>Одним із доказів пошкодження, знищення майна можуть бути повідомлення зі ЗМІ, офіційних сторінок правоохоронних органів, органів місцевого самоврядування, ДСНС, міжнародних організацій та інших інтернет-ресурсів, соціальних мереж.</p>
      <p>У разі висвітлення по телебаченню сюжету, де було показано пошкоджене нерухоме майно, необхідно зафіксувати це (коли показано — дату, час, у який спосіб тощо). У деяких випадках, якщо цей матеріал (наприклад, відеосюжет) завантажений і в інтернет, необхідно  зафіксувати, де саме цей матеріал розміщений в інтернеті, дату та час, коли ви мали доступ до цього ресурсу.</p>
      <p>Особа, яка є потерпілою або свідком воєнних злочинів та має зафіксовані докази, має можливість подання цих даних за допомогою інтернет-ресурсу <a target="_blank" rel="nofollow" href="https://warcrimes.gov.ua/">warcrimes.gov.ua</a> на офіційній сторінці Офісу Генерального прокурора України.</p>
      <p>Ще одним інтернет-ресурсом, за допомогою якого можливо фіксувати та збирати докази про страшні наслідки військових дій, є веб-сторінка <a target="_blank" rel="nofollow" href="https://damaged.in.ua./">Damaged.in.ua</a>.</p>
      <p>Для збереження змісту веб-сторінок можна використовувати онлайн-сервіс <a target="_blank" rel="nofollow" href="https://web.archive.org/">«Internet archive»</a>. Скориставшись функцією «Save Page Now» можна зберегти інформацію за відповідним посиланням саме у тому вигляді, в якому користувач бачить її на даний момент.</p>
      <h3>Подання повідомлення до правоохоронних органів про вчинення кримінального правопорушення</h3>
      <p>Таку заяву/повідомлення в порядку <a target="_blank" rel="nofollow" href="https://zakon.rada.gov.ua/laws/show/4651-17#n2036">статті 214 Кримінального процесуального кодексу України</a> можна подати як письмово безпосередньо до правоохоронного органу, так і поштою, електронною поштою на офіційну адресу або усно, зателефонувавши до органу поліції, звернутися за допомогою на гарячу лінію відповідного правоохоронного органу.</p>
      <p>У випадку письмового звернення до правоохоронного органу звернення має містити такі відомості:</p>
      <ul>
        <li>правоохоронного органу, до якого ви звертаєтеся із заявою/повідомленням про вчинення кримінального правопорушення;</li>
        <li>повні відомості про особу, яка звертається (П.І.Б., місце реєстрації, місце проживання, всі наявні засоби зв’язку);</li>
        <li>дату складання заяви/повідомлення; детальний виклад обставин події кримінального правопорушення;</li>
        <li>зазначення повних відомостей про свідків події, наявні докази.</li>
      </ul>
      <p>Прохальна частина заяви/повідомлення про кримінальне правопорушення повинна містити вимогу:</p>
      <ul>
        <li>про внесення відомостей до Єдиного реєстру досудових розслідувань та розпочати досудове розслідування за фактами, викладеними в заяві;</li>
        <li>про надання вам копії витягу з Єдиного реєстру досудових розслідувань.</li>
      </ul>
      <p>До заяви додаються копії всіх наявних доказів.</p>
      <p>У разі безпосереднього звернення до правоохоронного органу, то відповідна уповноважена службова особа приймає і реєструє таку заяву. Заяву необхідно підготувати в двох екземплярах та один примірник такої заяви необхідно  залишити у себе.</p>
      <p>У випадку надсилання копії заяви поштою краще це робити рекомендованим листом з описом вкладеного та повідомленням про вручення.</p>
      <p>У разі звернення за номером «102» необхідно запитати та записати присвоєний порядковий номер єдиного обліку та дату фіксації вашого звернення.</p>
      <p>За результатом звернення до правоохоронного органу, відомості мають бути внесені до Єдиного реєстру досудових розслідувань. Заявнику чи потерпілому,  має бути видано пам’ятку про права та копію витягу з Єдиного реєстру досудових розслідувань.</p>
      <h3>Подання інформаційного повідомлення про пошкодження та знищення нерухомого майна</h3>
      <p>Постановою Кабінету Міністрів України від 26.03.2022 р. № 380 затверджено <a target="_blank" rel="nofollow" href="https://zakon.rada.gov.ua/laws/show/380-2022-%D0%BF#n22">Порядок подання інформаційного повідомлення про пошкоджене та знищене нерухоме майно внаслідок бойових дій, терористичних актів, диверсій, спричинених військовою агресією Російської Федерації</a>.</p>
      <p>Цей Порядок визначає умови, механізм та процедуру подання інформаційного повідомлення про пошкоджене та знищене нерухоме майно внаслідок бойових дій, терористичних актів, диверсій, спричинених збройною агресією Російської Федерації проти України (далі - інформаційне повідомлення).</p>
      <p>Дія цього Порядку поширюється на фізичних та юридичних осіб, об’єкти нерухомого майна яких знищено або пошкоджено внаслідок бойових дій, терористичних актів, диверсій, спричинених збройною агресією Російської Федерації проти України (далі - особи), з 19 лютого 2014 р., що є датою початку тимчасової окупації Російською Федерацією окремих територій України відповідно до частини другої статті 1 
        <a target="_blank" rel="nofollow" href="https://zakon.rada.gov.ua/laws/show/1207-18#Text">Закону України “Про забезпечення прав і свобод громадян та правовий режим на тимчасово окупованій території України”</a>
      </p>
      <p>Згідно із зазначеним Порядком інформаційне повідомлення може бути подане:</p>
      <ol>
        <li>самостійно особою: засобами Єдиного державного вебпорталу електронних послуг (далі — Портал Дія); з використанням мобільного додатка Порталу Дія (Дія) у разі наявності реєстраційного номера облікової картки платника податків у порядку;</li>
        <li>через адміністратора центру надання адміністративних послуг або нотаріуса.</li>
      </ol>
      <p>Подача інформаційного повідомлення здійснюється незалежно від місця проживання або перебування особи.</p>
      <p>Для подання інформаційного повідомлення необхідно: встановити мобільний додаток <a target="_blank" rel="nofollow" href="https://diia.gov.ua/">Порталу Дія (Дія)</a>; заповнити інформаційне повідомлення, яке формується засобами Порталу Дія.</p>
      <p>Адміністратор центру надання адміністративних послуг або нотаріус у день звернення особи з метою подання інформаційного повідомлення: встановлює особу та повноваження її представника (у разі подання інформаційного повідомлення представником); заповнює інформаційне повідомлення, яке формується з використанням Порталу Дія; роздруковує зареєстроване інформаційне повідомлення (за бажанням особи).</p>
      <p><b>Необхідно використовувати всі можливі способи та засоби, за допомогою яких можна зафіксувати пошкодження, знищення належного вам майна, щоб надалі ці докази можна було ефективно використати для отримання відшкодування та компенсації.</b></p>
    </i></main>
</body>
</html>